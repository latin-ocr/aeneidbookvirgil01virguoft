⁴22 Ρ. viantum MAizonis

Consilia, ut faciem mutatus et ora Cupido

Pro dulci Ascanio veniat, donisque furentem

Incendat reginam, atque ossibus implicet, ignem ; 660
Quippe domum timet ambiguam Tyriosque bilingues ;
Urit atrox LTun-0, et sub noctem cura recursat.

Ergo his allgerum dictis affatur Amorem :

‘ Nate, meae vires, mea magna potentia solus,

Nate, patris summi qui tela Typhoea temnis, 665
Ad te confugio et supplex tua numina poscO.

Frater ut Aeneas pelago tuus onmia circum

Litora jactetur odiis Junonis iniquae,

Nota tibi, et. nostro doluisti saepe dolore.

Hunc Phoenissa tenet Dido blandisque moratur 670
Vocibus ; et Vereor, quo se Junonia vertant

Hospitia3 haud tanto cessabit cardine rerum.

Quocirca capere ante dolis et cingere flamma

Reginam meditor, ne quo se numine mutet,

Sed magno Aeneae mecum teneatur amore. 675
Qua facere id possis, nostram nunc accipe mentem.
Regius accitu cari genitoris ad urbem

Sidoniam puer ire parat, mea maxima cura,

Dona ferens, pelago et fiammis restantia'l'rojae3

Hunc ego sopitum somno super alta Cythera 680
Aut super Idalium sacrata sede recondam,

Ne qua scire dolos mediusve occurrere possit.

Tu faciem illius noctem non amplius unam

Falle dolo, et notos pueri puer indue vultus,

Ut, cum te gremio accipiet. laetissima Dido 685
Regales inter mensas laticemque Lyaeum,

Cum dabit amplexus atque oscula dulcia figet,

Occultum inspires ignem fallasque veneno.’

Paret Amor dictis carae genitricis, et alas

Exuit, et gressu gaudens incedit Iuli. 690

