(ἱ r. ‘vaur-im MARONIS

Atque rotis summas levibus perlabitur undas.

Ac veluti magno in populo cum saepe coorta est

Seditio, saevitque animis ignobile vulgus,

Jamque faces et saxa volant, furor arma ministrat,

Tum, pietate gravem ac meritis si forte virum quem

Conspexere, silent, arrectisque auribus astant;

Ille regit dictis animos, et pectora mulcet :

Sic cunctus pelagi cecidit fragor, aequora postquam

Prospiciens gen‘tor caeloque invectus aperto

Flectit equos, curruque volans dat lora seeundo.
Defessi Aeneadae, quae proxima litora, cursu

Contendunt petere, et Libyae vertuntur ad oras.

Est in secessu longo locus : insula portum

Efficit objectu laterum, quibus omnis ab alto

Frangitur inque sinus scindit sese unda reductos.

Hinc atque hinc vastae rupes geminique minantur

In caelum scopuli, quorum sub vertice late

Aequora tuta silent 3 tum silvis scaena coruscis

Desuper horrentique atrum nemus imminet umbra.

Fronte sub adversa scopulis pendentibus antrum,

Intus aquae dulces vivoque sedilia saxo,

Nympharum domus : hic fessas non vincula naves

Ulla tenent, unco non affigat ancora morsu.

Huc septem Aeneas collectis navibus omni

Ex numero subit ; ac magno telluris amore

E gressi optata potiuntur Troes harena,

Et sale tabentes artus in litore ponunt.

Ac primum silici scintillam excudit Achates,

Succepitque ignem foliis, atque arida circum

Nutrimenta dedit, rapuitque in fomite flammam.

Tum Cererem corruptam undis Cerealiaque arma

Expediunt fessi rerum, frugesque receptas

150

155

160

170

175

