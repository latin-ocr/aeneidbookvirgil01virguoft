AENEIDos ΜΒ. 1. 1 1

Explorare novos, quas vento accesserit oras,

Qui teneant, nam inculta videt, hominesne feraene,

Quaerere constituit, sociisque exacta referre.

Classem in convexo nemorum sub rupe cavata, 310

Arboribus clausam circum atque horrentibus umbris

Occulit ; ipse uno graditur comitatus Achate,

Bina manu lato crispans hastilia ferro.

Cui mater media sese tulit obvia silva, ¹

Virginis os habitumque gerens et virginis arma 315

Spartanae, vel qualis equos Threissa fatigat

Harpalyce, volucremque fuga praevertitur Hebrum.

Namque umeris de more habilem suspenderat arcum

Venatrix, dederatque comam diffundere ventis,

Nuda genu, nodoque sinuscollecta fluentes. 3⁴20

Ac prior, ‘Heus,⁷ inquit, ‘juvenes, monstrate, mearum

Vidistis si quam hic errantem sorte sororum,

Succinctam pharetra et· maculosae tegmine lyncis,

Aut spumantis apri cursum clamore prementem.’

Sic Venus; et Veneris contra sic filius orsus: 325

‘Nulla tuarum audta mihi neque visa sororum,

0—quam te memorem virgo? namque haud tibi vultus

Mortalis, nec vox hominem sonat : O dea certe;

An Phoebi soror? an Nympharum sanguinis una?

Sis felix, nostrumque leves, quaecumque, laborem, 330

Et quo sub caelo tandem, quibus orbis in oris

Jactemur, doceas; ignari hominumque locorumque

Erramus, vento huc vastis et fluctibus acti :

Multa tibi ante aras nostra cadet hostia dextra.' 334
Tum Venus : ‘Haud equidem tali me dignor honore ;

Virginibus Tyriis mos est gestare pharetram,

Purpureoque alte suras vincire cothurno.

Punica regna vides, Tyrios et Agenoris urbem ;

