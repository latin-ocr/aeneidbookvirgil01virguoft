 

P. VERGILI MARONIS

AENEIDOS

LIBER PRIMUS.

ARMA virumque cano, Trojae qui primus ab oris
Italiam, fato profugus, Lavinaque venit

Litora, multum ille et terris jactatus et alto

Vi Superum, saevae memorem ,Iunonis ob iram 3

Multa quoque et bello passus, dum conderet urbem, ’

Inferretque deos Latio, genus unde Latinum,
Albanique patres, atque altae moenia Romae.
Musa, mihi causas memora, quo numine laeso,
Quidve dolens, regina deum tot volvere casus
Insignem pietate virum, tot adire labores,
Impulerit. Tantaene animis caelestibus irae?
Urbs antiqua fuit—Tyrii tenuere coloni—
Karthago‚ Italiam contra Tiberinaque longe
Ostia, dives opum studiisque asperrima belli ;
Quam Juno fertur terris magis omnibus unam
posthabita coluisse Samo 3 hie illius arma,
Hic currus fuit 3 hoc regnum dea gentibus esse,
Si qua fata sinant, jam tum tenditque fovetque.

a]

10

15

